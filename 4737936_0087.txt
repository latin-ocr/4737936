70

saepissime vocabula geminantur quae ipsa indicant ‘energiam', velut
euye, at, tace, tene neque omnino coniunctiones nisi eae ipsae
quae antiquiore linguae tempore exclamationes erant, velut quam,
ut, ubi, quarumque vis tum demum obsolescebat‚ cum in fines
transibant relationis.

Attamen affectus animi minus quoque vehementes per gemina-
tionem asseverantur, aeque ac vocabula quae minus gravem
affectum animi indicant, ut interdum aye, sic affectum patientiae.
Itaque geminationem ibi patientiam affirmare constituere pos-
sumus.

Nihilominus praefero vocabulum ‘asseveratio'. Asseveratur enim
affectus animi qui in τῇ ψυχῇ inest etiam antequam indicatus est
vocabulo non geminato, de qua re infra diligentius disseram.

Suspicionem tamen veri solus Quintilianus habuisse potest haec
scribens: „in geminatione occidi occidi alterum est quod indicat,
alterum quod affirmat'’, quod tamen non pro certo affirmare ausim,
cum rhetor quod ad alias opiniones attinet cum ceteris grammaticis
consentiat et eandem confusionem prodat.

Denique e veteribus separatim de Donato agam, utpote qui
seorsum de Terentii fabulis tractaverit et de geminationibus ibi
in'ventis satis multa observaverit.

Ad Andr. 282 sq.

282. ADUL. Memor essem? Ο Mysis ‘Mysi-⁴5, etiam nunc mihi

283. Scripta illa sunt in animo dicta Chrysidis.
annotavit: ‘primum vocandi, alterum increpandi est’.

Igitur commentator duos animi affectus se invenisse putat, quasi
affectus increpandi post primum Mysis demum adulescenti in
mentem venerit.

Ad Andr. 684: ‘ubi ubi erit' addit: „in prima parte vim suam
tenet, in posteriore productio est. Est quem ad modum utut
quaqua unde unde pro utcumque quacumque undecumque.”
Hoc loco fere nihil de significatione geminationis addit.

Ad Phorm. 303: ‘non non sic futurumst’ Donatus scripsit:
„moralis abnegatio frequenti repetitione firmata est.” Hoc loco
commentator in geminatione inesse asseverationem vidit.

Ad Adelph. 32 sqq.

32. Uxor, si cesses, aut te amare cogitat

33. Aut tete 1) amari aut potare atque animo obsequi

34. Et tibi bene esse, soli sibi quom sit male.

 

1) Codices inter se discrepant: aut te ΙΙ amari F.; aut de te amari D.*v.;
Fleckeisen² 1898 proposuit helluari.

