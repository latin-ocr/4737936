69

fiat, auget incenditque rem”. Aquila Romanus (n0. 2) geminationem
id quod significatur vehementius efficere dicit, quocum fere congruit
Charisius (n0. 6) et Martianus Capella (n0. 9). Hic libet addere
quae idem Charisius scripsit de interiectione 1), ubi animadvertit
interiectiones affectus animi significare etin exemplis allatis multas
geminationes attulit 2), quas repeti cum impetu pronuntiationis,
i. e. asseverationis significatione dicit, ita ut quamvis fortasse
imprudens impetum pronuntiationis cum animi affectibus coniunc-
tum esse dicat. ,

Ceteri auctores nihil de vi geminationis dicunt, sed tantum de
figura grammatica et rhetorica observationes proferunt. Ex omnibus
illis animadversionibus hoc imprimis colligendum est nullum gram-
maticum in geminatione vim multiplicativam iterativam deminutivam
invenisse idque non solum ex Plauto et Terentio sed omnium
auctorum veterum operibus exemplis collatis.

Nec minus hoc observandum est grammaticos, nec mirum, illam
artificiosam opinionem de ea re quam linquam vel sermonem
vocare solemus, perceptam tradere, quae efficit ut haec legamus:
„iteratio vult efficere vehementius’', ,ἐνέργειαν τὸ σχῆμα ἐργάζεται”,
quibus Wernickius recte ita contradicit: „geminatio adhibetur ut
ea fiant, non ipsa efficit ³).

Ut rhetores geminatione ‘energiam’ effectam esse putaverint, non
sine specie conicias eos perductos esse observatione quamquam ab
iis non verbis expressa, maxime in ore virorum, multo magis
quam in ore mulierum geminationes a poetis positas esse, quod
revera ita esse et nos observavimus (cf. p. 63 al. 1) Sicut sae-
pissime occurrunt in ore adulescentium, i. e. in aetate acerrimarum
cupidinum 4) inque ore servorum, i. e. horum adiuturum, et ubi
senes prodeunt, saepissime in ore senis avari paene amentis.

Colligi quoque licet ex eo quod plures geminationes oriuntur
ex iis animi affectibus qui maximam ‘energiam' indicant, ut
indignatione, exprobratione, affirmatione, perturbatione, minus saepe
affectibus animi grati, admirationis, adhortationis, et ex eo quod

 

1) Charis. ΙΙ, xvl; Ι, 238—242 Keil.

2) Item Cominianus, Palaemon, Iulius Romanus a charisio adducti.

3) l. l. pars 1, p. 5.

4) Usum geminationum cum moribus non miuus quam cum aetate eius qui
iis utitur congruere satis luculentum exemplum praebent duo viri docti huius
temporis de Lingua scribentes Wundtius et Jac. van Ginneken. ln libro enim
prioris, qui iam provecta aetate librum suum celeberrimum scripsit 1339 paginis
nulla geminatio legitur, cum in libro alterius, iuvenis, 559 paginis duodecim
geminationes leguntur. ⁴

