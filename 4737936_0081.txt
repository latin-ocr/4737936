64

Aliis locis triplicatio, quadruplicatio, cet. ut cohaerentes cum
caeremoniis sollemnibus 1) inde iocose translatae esse videntur,
cf. Pseudol. 243, ubi servus callidus lenoni quem fallere studet
haec dicit: „Hodie nate, heus hodie nate: tibi ego dico: heus hodie
nate, redi et respice ad nos.’'

Non recepi vocem quisquis eiusque casus obliquos, quae formae
multo saepius adhibitae sunt quam utut, ubiubi, plus enim centies,
paene toties quoties cunctae a me receptae geminationes occurrunt.
Eas omisi, quia vis geminationis in quisquis cet. magis obsolevit
quam in utut cet„ atque pronomen quisquis in ore situm est
omnium personarum promiscue affectum animum magnum non
indicantium, ita ut pronomini quisquis usus proprius attributus
sit, a vocabulo simplici discrepans, magis quam utut, ubiubi.
Utut recepi, quamvis eius vis geminationis interdum paene obsole-
verit, aeque ac attat, cui vocabulo usus proprius quidem attributus
est, a vocabulo simplici discrepans, sed semper indicans magnum
affectum animi.

Vocabulum quamquam, etsi nonnumquam eadem significatio,
qua quam adhibetur, interlucet (cf Plaut. Asin. 831, Bacch. 1152,
1171, Casina 421 passim), apud Plautum fere sexagies coniunctio
est, in qua significatio primaria obsolevit.

Sese non recepi, quae vox plus centies adhibita est promiscue
ab omnibus personis magnum aflectum animi non indicantibus.
Nec certum discrimen inter sese et se iam ostendi potest. Quin .
etiam Terent. Phorm. 918-920 legimus: (Seneaesutrmmavooeatterumsemm
alloquitur) : „Tum autem Antiphonem video ab sese amittere Invitum
eam, inque. (Senex atter aa parasitum) Tum autem video filium Invitum
sane mulierem ab se amittere”. Ubi in sententia dictata ab altero
repetita, sese et se permutantur. Fieri potest ut metri vel nume-
rorum causa (hoc in oratione soluta) alterum vocabulum alteri
praestet, sed hoc amplius explicare ab hoc loco alienum est 2).

Non recepi eiusdem vocabuli vel syllabae iterationes ab homine ebrio
et lingua titubanti prolatas velut Plaut. Most. 319, 331, 325, 328.

319. Ecquid tibi videor ma-ma-ma-dere? 331. Tun me ais

ma-ma-ma-dere ’ἓ

325. 0-0-ocellus es meus. 328. Sine sine cadere me.

 

1) Cf. Ed Norden. Vergil erkliirt, p. 136, 461.

2) Charisius Ι, 15 (1, p. 111 Keil) discrimen se invenisse putat: „se et sese
pronomina ita distinguit (Caesar), ut se dicamus, cum aliquem quid in alium
fecisse ostendimus, ut puta ‘ille dicit se hoc illi fecisse'3 cum autem in se
ipsum, tunc dicamus sese velut ‘dixit sese hoc sibi fecisse’. Sed lias meras nugas ⁴
esse, vel prima capita libri „de Bello Gallico'’ legenti apparebit.

