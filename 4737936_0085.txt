CAPUT IV.

De vi geminationis.

Summa investigationis, quae sit vis et significatio geminationis,
mihi esse videtur haec: indoles geminationis obnoxia est
consilio quo vox simplex adhibetur ab eo qui loquitur
in contextu orationis.

Priusquam tamen dicam quid ipse sentiam, non a loco alienum
videtur opiniones pertractare et veterum grammaticorum de hac
quaestione plerumque non consulto sed occasione allata disputan-
tium, et virorum doctorum recentiorum temporum hac de re
agitantium, ordine temporum observato.

Cum iam locos veterum scriptorum praemiserim, ad eos lectorem
reicio. Ut primum de Graecis agam, Demetrius (ηο. 3) geminationem
ὄγκον (gravitatem), χόριν (gratiam), δεινότητα (vim) addere censet,
cui proxime accedit Tiberius (n0. 7) in geminatione ἐνέργειαν inesse
putans. Herodianus (Πο. 8) veram vim geminationis explicationi
servire dicit, quocum ex parte congruit Hermogenes (Πο. 6) qui
praeterea putat hanc figuram adhibitam esse ad gratiam et invidiam
efficiendam et indolem melius effingendam. Secundum Apsinen vero
scriptores geminatione utuntur ut animos auditorum vel legentium
commoveant 1). Ceteri rhetores tantum de nomine non de vi gemi-
nationis scripserunt.

Ex auctoribus Latinis moneo de verbis Ciceronis in libro qui
est inscriptus de Oratore (ΙΙΙ, 206): „nam et geminatio verborum
habet interdum vim, leporem alias”; et Quintiliani (ΠΟ. 1); „illud
est acrius genus, quod non tantum in ratione positum est loquendi,
sed ipsis sensibus cumgratiam tum etiam vires accommodat. . . .
nam et verba geminantur vel amplificandi gratia yel miserandi.
Quae eadem figura nonnumquam per ironian ad' elevandum con-
vertitur’'. Huc addendum illud Gellii (X, 29, 2> „atque si gemina

 

1) 1, 406, 11 Spengel: πάθος ποιοῦσι καὶ οἵ ὃιπλασιασμοί, Θῆβαι δὲ Θῆβαι.

